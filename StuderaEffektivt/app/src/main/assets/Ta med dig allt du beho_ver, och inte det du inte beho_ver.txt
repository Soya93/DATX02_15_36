Trots att man hittat den ultimata studieplatsen kan det ibland istället bli så att man blir distraherad av de saker man har med sig dit. Många har till exempel med sig en dator för att kunna ta anteckningar och hitta information och datorn kan i många fall vara ett väldigt bra verktyg när man studerar men man bör ställa sig frågan om den är absolut nödvändig eller om man kan lösa uppgiften med papper och penna eller en textbok. Då slipper man bli distraherad av allt annat en dator tar med sig såsom Internet och spel.

Det är också viktigt att ha med sig de saker man kan tänkas behöva. Det kan vara en väldigt stor distraktion att behöva gå och hämta saker som penna, suddgummi, textbok, mat och andra saker man behöver. Om du studerar bäst med musik i öronen se till att du har med din en ipod eller liknande. Om du måste ha med dig mobilen se till att ljudet är avstängt så att den inte stör dig.

När man studerar är det viktigt att ta med sig allt material man behöver redan från början så att man inte behöver avbryta sina studier senare. Det är även viktigt att bara ta med sig sådant som är nödvändigt och lämna sådant som kan användas som en distraktion på en annan plats. Skall du t.ex läsa ett par kapitel i en bok är det viktigt att ha med sig boken men du behöver inte dator, läsplatta (om inte texten ligger där) eller andra objekt som kan bidra med distraktioner.