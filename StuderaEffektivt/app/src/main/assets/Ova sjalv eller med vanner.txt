“Övning ger färdighet” stämmer väldigt bra, om det finns gamla tentor eller övningsuppgifter tillgängliga se till att göra dem. Använd dock inte gamla tentor som ett sätt att lära dig ny information utan se dem som ett hjälpmedel för att veta hur frågorna kommer bli ställda och hur du förväntas svara. Beroende på vilken typ av kurs du läser kan “Flash cards” vara ett bra hjälpmedel.

Vissa lär sig mycket genom att öva tillsammans med vänner, detta kan vara ett bra hjälpmedel men det är viktigt att du då inte sitter i en för stor grupp (max 4-5 personer). Se också till att grupper lyfter dig och inte tvärt om. Det är lätt att man blir distraherad om medlemmar i gruppen pratar om något annat eller inte själva har för avsikt att studera.

Det finns en rad olika sätt att studera på och det är viktigt att hitta den tekniken som passar dig och ditt studiesätt. Gamla tentor är toppen som repetitions material men är oftast väldigt dåligt som inlärningsmaterial då de sällan täcker in alla delar av den information som finns tillgänglig. Tänk på att öva mycket och ofta, både själv och i grupp för att maximera din inlärning och var inte rädd för att göra fel. Vi har inkluderat en lista med ett antal olika studietekniker som kan fungera i dina studier.